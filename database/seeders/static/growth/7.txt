Бебињата растат многу брзо. Вашето бебе сега може да седи само, да јаде цврста храна покрај мајчиноти млеко или формула.Во овој период од 5 до 7 месеци можно е да ги воочите првите заби кај вашето бебе , но нормално е и ако ова се случи подоцна. Во овој период бебето може да биде доста плачливо, да има немирен сон и да се лигави.

Фините моторни вештини на вашето бебе ќе се подобрат. Тие ќе можат да земаат работи со една рака, да префрлат предмет од едната во другата рака и можеби ќе можат да ги спојат рацете. Тие ќе ги креваат работите со прстите и ќе влечат предмети кон нив, а потоа ќе ги прегледаат внимателно, ќе ги удираат или ќе ги стават во уста.

Некои бебиња на 7 месеци можат да се движат наоколу со лазење или  тркалање. Нивната меморија, исто така, ќе биде многу подобра. Тоа значи дека ќе бараат нешто кога ќе биде покриено или кога ќе падне на подот.

Вашето бебе многу ќе гуга и ќе почне да го имитира звукот на јазикот. Можеби велат „мама“ или „тато“, иако навистина нема да знаат што значат овие зборови. Тие ќе можат да користат звуци за да го привлечат вашето внимание и ќе користат изрази на лицето како намуртување или насмевка за да комуницираат со вас.
