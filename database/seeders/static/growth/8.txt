Вашето бебе на 8 месеци веројатно многу се движи наоколу истражуваќи го својот свет.Ова значи дека потребно е постојано да се биде во чекор со вашето бебе за да може да го заштитите, но и гледањето како тоа расте толку брзо е фасцинантно. Вашето бебе сега веројатно седи добро без подршка и можеби лази. Доколку вашето бебе не лази тоа е нормално, некои деца воопштно не лазаат туку директно проодуваат. Бебето во овој период ќе се обидува да застане на нозе да се исправува потпираќи се и креваќи се на мебелот.

Вашето бебе сега веројатно јаде цврста храна како и мајчино млеко или формула. На 8 месеци некои бебиња уживаат да јадат со прсти, како што се мали парчина на овошје, варен зеленчук и слично.

Мајчиното млеко или формулата се уште е главен извор на исхрана на вашето 8 месечно дете.Некои деца имаат по два оброци со цврста храна во овој период , но некои имаат и само еден оброк на ден со цврста храна тоа е индивидуално за секое дете. Потребно е добро да се распореди цврстите оброци и млекото во исхраната на детето.

На вашето бебе во овој период потребни му се околу 14 часа сон во текот на 24 часовниот ден, вклучувајќи дремка или 2 во текот на денот. Кај некои деца дневните дремки им траат помалку од 1 час, додека пак кај некои деца траат 2 до 3 часа. Ноќните будења сеуште се присутни , но не грижетесе тоа е само период.

Може да забележите дека се појавува првиот заб пупка на вашето бебе, најверојатно во средината на долната вилица. Ако на вашето бебе сеуште не гледате заб тоа е нормално до 12 месечна возраст.

Кога забите ќе почнат да растат, очекувајте многу лигавење.
