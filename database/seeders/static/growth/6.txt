Од околу 6 месеци контролата на рацете на вашето бебе ќе се развие доволно за да може да зграби предмети и да ги придвижува кон него. Можеби ќе можат и да префрлаат предмет од една во друга рака. Голем дел од бебињата на оваа возраст можат да се превртуваат од грб на стомак и обратно со што треба да бидеме доста внимателни да не ги оставаме сами на повисоки површини.

Некои бебиња почнуваат да се местат во положба за ползење и постојано се вртат сами во положба и насока во која тие сакаат. Ќе слушате многу џагор, пеење, пискање и дување меурчиња. Зборувајте и слушајте го вашето бебе, гледајќи го право во очи, правејќи изрази на лицето и одговарајќи на нивните звуци.

Долните централни запчиња избиваат околу 6-7 месец. Може да се јави оток на гингивата, со што бебето станува плачливо.
